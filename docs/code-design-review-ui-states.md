# Interactive Functionality

## Code/Design Review - UI States

Deze week heb je geleerd hoe je data naar Directus kunt POST'en met behulp van een formulier voor een interactieve functionaliteit voor de opdrachtgever. In deze code- en design review testen we de UI-states voor het posten en bewaren van data op de server. 

### Aanpak

Vandaag werken we in groepjes aan een code review met peers die ongeveer even ver zijn als jij. Jullie gaan binnen deze groep elkaars interactie bekijken en elkaar daarover bevragen. 

Vervolgens vorm je een duo met een andere student die één niveau hoger of lager is dan jij en zorg je ervoor dat jullie beiden alle vier de stappen (zie onderstaande alinea) hebben doorlopen. 

## Code Review (op niveau)  

### Bepaal bij welke stap je bent  

Bekijk onderstaande vier stappen en bepaal tot welke stap jij bent gekomen:  

1. Je hebt **een interactie bedacht en geschetst**, hiervan een user story geschreven en een wireflow getekend.  
2. Je hebt **een formulier gemaakt in een Liquid-view**.  
3. Je hebt **een POST-route aangemaakt** in `server.js`, die de **data vervolgens opslaat in Directus**.  
4. Je hebt **één of meerdere UI-stack states uitgewerkt in partials**.  

_Zoek maximaal drie andere studenten die tot dezelfde stap zijn gekomen en ga samen aan een tafel zitten._


### Presenteer aan elkaar de gemaakte interactie

Presenteer binnen je groepje de gemaakte interactie aan elkaar. Neem hiervoor de tijd, minimaal 10 minuten per persoon.  

Voor degene die presenteert: begin met de user story en de wireflow die je hebt gemaakt. Laat vervolgens de interactie zien in de browser en toon daarna hoe je dit hebt uitgewerkt in de code.  
Voor degene die luisteren: stel vragen over het gemaakte werk. Denk bijvoorbeeld aan: Waarom heb je gekozen voor deze naamgeving van de routes? Welke UI-states wil je gaan uitwerken (of heb je al gedaan)? Hoe heb je nagedacht over feedback en feedforward?

Maak issues aan van waardevolle feedback of interessante en slimme oplossingen. 


## Code Review (level-up)

Vorm nu een duo met een andere student die één niveau hoger of lager is dan jij. Let op: kies iemand van een andere opdrachtgever én met wie je normaal niet samenwerkt. Iemand helpen is leerzaam, vooral wanneer je in een net iets andere context werkt (lees: een andere opdrachtgever en dus een andere dataset). 

Zorg er samen voor dat jullie beiden alle vier de bovengenoemde stappen hebben doorlopen. Jullie hebben dus een formulier aangemaakt in een liquid view, een POST-route aangemaakt waarvan de data wordt opgeslagen in Directus en jullie hebben minimaal één UI-state gemaakt. Komen jullie er samen niet uit? Maak dan gebruik van hulpbronnen. 


## Huiswerkopdracht  

Vraag een familielid (zoals een ouder, opa, oma, oom of tante) of ze weleens een website hebben geprobeerd te gebruiken die niet werkte op hun apparaat. Misschien klaagde je vader ooit dat "die site het nooit doet" op zijn oude laptop, of riep je oma gefrustreerd dat "alles verdwenen is" toen ze iets probeerde op haar telefoon.

Probeer te achterhalen:  
- Welke website werkte niet?  
- Welk apparaat (laptop, mobiel, tablet) gebruikten ze?  
- Welk besturingssysteem (Windows, macOS, Android, iOS)?  
- Welke browser (Chrome, Safari, Edge, Firefox) en versie?  

Neem je onderzoek en de anekdote maandag mee naar de les, zodat je er iets over kunt vertellen!
